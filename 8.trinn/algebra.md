# Algebra

Algebra handler om bruk av variabler i matematikken. Det vil si at vi kan regne med verdier som vi ikke kjenner. 

## Variabler

La oss ta et eksempel:

Du vet hvordan man regner ut omkretsen av et rektangel; vi summerer (plusser) alle sidene sammen. Dersom vi kaller omkrets for *O*, lengde for *l* og bredde for *b*, så kan vi si at:

$O=l+b+l+b$

Dette er algebra! Du vet ikke hva lengde og bredde er, siden det ikke er et bestemt rektangel vi snakker om, men du kan allikevel "regne" ut omkretsen. Vi kan regne litt videre:

$O=l+b+l+b=l+l+b+b=2\cdot l+2\cdot b=2l+2b$

Vi ser at vi har kommet frem til at omkretsen av et rektangel er $2l+2b$, altså 2 lengder pluss 2 bredder.

Ser du at dette egentlig kan være enklere enn å regne ut omkretsen av et bestemt rektangel? Vel, algebra kan i mange sammenhenger være enklere enn regning med tall (konstanter).

Du ser her at $b+b$ kan skriver som $2\cdot b$ , og at vi i algebra skriver det som $2b$. Dersom det ikke står noe mellom tall og en variabel (bokstav) i algebra, så betyr det at tallet skal ganges med variabelen. La oss teste med noen oppgaver:

### Trening

1. $b+b+b$
2. $a+b+b+a+a$
3. $a+b+b+b+b+c-a$
  
4. $a+b+b+a+a$

5. $a+b+b+b+b+c-a$

6. $x+x+2x+y$

7. $2x+2x+3y-x$

## Regning med variabler

Vi har jo sett hvordan vi kan addere og subtrahere (+ og -) variabler, men hvordan skal vi multiplisere og dividere variabler?

Mange tenker at "her må vi pugge regneregler", men jeg vil si at det er nå vi må prøve å forstå. $a+a$ er jo $2a$, fordi å plusse et tall med seg selv er det samme som å gange tallet med 2. $y+y+y+y+y+y+y$ må jo da bli $7\cdot y$ som skrives $7y$.

**Multiplikasjon av variabler**

Så vi vet hvordan vi multipliserer et tall (konstant) med en bokstav (variabel). Hvordan ganger vi to variabler med hverandre? Vel, først bør vi repetere litt potenser:

$ 2 \cdot 2 \cdot 2 \cdot 2=2^4 $

Et tall som ganges med seg selv skriver vi altså som en potens på denne måten, og det kan vi også gjøre med variabler. Det betyr av vi kan regne på denne måten:

$ y\cdot y\cdot y\cdot y=y^4$

Og dersom vi blander sammen tall og variabler så kan vi tenke på denne måten:
$ 2b\cdot 3b\cdot b=2\cdot 3\cdot b\cdot b\cdot b=6\cdot b^3 = 6b^3$

### Trening

1. $ a \cdot a $
2. $ a \cdot a\cdot a $
3. $ b \cdot b\cdot a\cdot a\cdot a $
4. $ 2a \cdot 3b^2 \cdot a $
5. $ 2z \cdot 2z \cdot 2z $
6. $ 4g \cdot 5g \cdot g^3 $

**Divisjon av variabler**

Det som er med variabler er at vi ikke vet hva verdien på dem er, men vi vet noe allikevel; vi vet at $ a=a$, altså i et uttrykk så vil samme variabel ha lik verdi. Det betyr at vi vet verdien av følgende brøk:

$ \frac{a}{a}=1$

a delt på a kan skrives som denne brøken, og dersom teller og nevner i en brøk er lik, så vet vi at svaret blir 1. Dette kan  vi benytte oss av når vi skal dividere variabler.

Vi kan tenke slik:

$ \frac{8a^3}{4a^2}=\frac{8}{4}\cdot \frac{a}{a} \cdot \frac{a}{a} \cdot \frac{a}{1}=2\cdot 1\cdot 1\cdot a=2a$

Om du velger å føre mellomregning i boka di eller om du velger å stryke verdier, velger du selv (eller læreren din ;-)

La oss fortsette med litt trening.

### Trening

## Uttrykk (og forenkling av uttrykk)

### Trening

## Algebra og geometri

### Trening

## Verdier av algebraiske uttrykk

### Trening

## Øvelse gjør mester
=======
>>>>>>> Stashed changes
